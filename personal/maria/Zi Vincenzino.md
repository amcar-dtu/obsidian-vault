# 14 aprile 2022

## Parte 1

![[zi_vincenzino_pt.1.ogg]]

> **M.**  Quello ci ha aiutato co’ tutte le forze che teneva, poverino.
> 
> **A.**    Zi’ Giachino…

M.  Eh, ‘o padre ‘e Giuseppe, quiro veramente c’ ‘a voluto bene, c’a aiutato co’ ‘o fiato. No’ ‘mporta ca’ soldi non ne tenea, però ‘e ghieva trovanno pe’ nui. ‘O padre ‘e Tino ind’a Mola. Zi’ Giachino faceva ‘a giornata appriesso a nui indo Avellino, pe’ zi’ Vincienzo, e loro iero a Mataróla a pota’, a fa’ e a dice, pecché quiro morìo ‘e diciotto maggio, se potava ancora, jero a chianta’ e a fa’.

A.   Diciotto maggio…

M. Tanno morìo, ‘e diciotto maggio, faciero ‘a festa a Taurasi quanno nui arrivammo, co’ tutte l’illuminazioni, e nui viniemmo a Lapio a piglia’ i panni, ché quiro era muorto. Io Angelo e veniemmo a chiama’ ~~a zi’ Giachino~~ a bonanima ‘e Quirino, quiro che ‘ng’a aiutato, ‘o padre ‘e Raffaele.

A.   Ma isso addo’ steva co’ a motocicletta po’?

M. Chi?

A.   Zi’ Vincenzino…

M. Ma quiro non è che cadde. È caruto pure ind’a chiesa quanno è muorto nonno Nicola.

A.   Come è caruto?

M. Carìo, sbenìo ind’a chiesa.

A.   Pe’ tanto re’ o…

M. Eh. E sbattìo ‘nderra. Mo non se sape se a ‘i’ co’ la Lambretta, era ‘nduppato, o se rumbìo ‘a milza, ‘a capito? Mo’ non se sapeva se era ind’a chiesa o quanno carìo co’ ‘a Lambretta.

A.   Quanno carìo co’ ‘a Lambretta?

M. Eh, non era muorto ancora papà. Nonno non era muorto ancora, e carìo co’ a Lambretta.

A.   Ma addo’ carìo?

M. Pecché quiro po’, nonno è muorto l’11 marzo e isso è muorto ‘e 18 maggio. Che te criri? Uno appriesso a l’ato…  
Che nui veniemmo ra Roma, quanno murìo nonno, po’ ‘nge ne jemmo pecché quiro Angelo era ij’ a fatica’, e ‘nge ne jemmo. E nonna mo ce l’eremo portata a Roma, a nonna Tanina. Pecché loro steveno loro (sic) ind’a puteca: ‘o marito murìo, e venne ‘no poco a Roma. A portao Vicienzo Lanzillo, ‘o figlio ‘e Arcangelo Lanzillo, pecché stevano a Roma, e allora jiero ra Lapio e portaro a essa a Roma. Po’ arrivavo ‘a telefonata — non m’ ‘o scordo mai, ‘o giorno… ‘a vigilia… nonna era fatto ‘a zuppa ‘e pesce, che nonno era accattato…

A.   ‘E baccalà?

M. No no, ‘a zuppa ‘e pesce…

A.   Ma stieveve a Roma o a Lapio?

M. A Roma. E telefonao zi’ Raffaele, quiro che è muorto mo.

A.   Quiro che sta a… (Massa, _ndr_)

M. Eh, telefonao quiro e risse: ve n’ita veni’, pecché Vicienzino sta ‘ospedale. Nonna non ‘nge resistìo chiù — rico, e partiemmo re notte. E arrivammo a ‘ospedale ‘ngoppa, quiro che stace proprio(?) ‘ngoppa…

A.   ‘Ngoppa addo’?

M. Prima ‘no stea l’ospedale abbascio, non l’erano fatto, stea pr…

A.   Ma addo’?

M.  Sempe a Avellino, sulo cha stea quasi vicino Montevergine, ‘ngopp’a llà, stea n’ato ospedale che sta ancora — oh. E ghiemmo là, non ‘nge vuliero fa’ trasi’!

A.   Pecché?

M. Eh, faciero trasì sul’a mamma. E io, co’ i criature restai ind’a macchina, criature e Angelo, stiemmo ind’a machina, po’ nonna ìjo, a vede’ ‘o figlio, e po’, ‘o giorno roppo ch’era ‘o primo maggio, scenniemmo abba(scio?), e po’ io non me ne jietti chiù no?  E io, partiemmo, e ghiemmo ind’o ‘spedale a Vicienzino (sic)


## Parte 2

![[zi_vincenzino_pt.2.ogg]]


## Parte 3

![[zi_vincenzino_pt.3.ogg]]


# 31 dicembre 2023

![[20231231 173205 Memo.m4a]]



